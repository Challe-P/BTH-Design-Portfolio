---
Title: Design principles
Description: A page analysing design principles.
Template: analysis
---

Designprinciper
============================

I denna rapporten går jag igenom tre perssonsidors designer och identifierar några design-principer från dem.

Urval
-----------------------

Urvalet gjordes i början på kursen, och är detsamma som då. Jag valde tre sidor för artister, med lite olika design. Sidorna har valt väldigt olika sätt att försöka göra samma sak, så en analys blir givande att genomföra.

Metod
-----------------------

Bakgrundsmaterialet jag har för att identifiera olika designelement är dels kursboken The principles of beautiful web design av Jason Beaird och dels den kortfattade och matnyttiga artikeln Design elements and principles av Mary Stribley.

Resultat
-----------------------


### Skärmbild https://www.taylorswift.com/: 
 

<a href="%assets_url%/img/taylor.png"><img src="../image/taylor.png" alt="https://www.taylorswift.com/" class="analysis-img"></a>

Taylor Swifts hemsidas mål och syfte är att marknadsföra henne som artist och dessutom sälja biljetter och merch. Sidan använder sig mycket av stora bilder på Taylor, inget "dött" utrymme, mycket reklam för produkter och filmer. Det är dessutom en mängd starka färgpaletter, och sidan är som ett galleri av bilder. Dessutom är det en del användning av olika skalor, som gör att artisten ofta ser större ut än hon egentligen är. Sidans header och footer jobbar en del en "sandig" textur. Det arbetas också en del med ramar, på så sätt att varje ny del av sidan är så pass olik den förra att det känns som en ram när man skrollar. Allt på sidan är uppdelat en relativt starka rutnät. Alla delar på sidan har också olika typografi, vilket bidrar till känslan av att det är ett galleri vi bläddrar igenom. Undersidorna har liknande design, men med lite mer mindre element, såsom tröjor man kan köpa och bilder från instagram. Som marknadsföring för världens största artist gör sidan sitt jobb, med stora fina bilder på henne och snygg reklam för hennes album, film, videor och merch.

### Skärmbild https://phoebefuckingbridgers.com/: 


<a href="%assets_url%/img/phoebe.png"><img src="../image/phoebe.png" alt="https://www.phoebefuckingbridgers.com/" class="analysis-img"></a>

Phoebe Bridgers hemsida har samma mål och syfte som Taylor Swifts, det vill säga att marknadsföra henne som artist och sälja produkter och biljetter åt henne. Sidan är med minimalistisk än de andra, men har ändå ett par design-element den arbetar med. Här finns lite "linjer" (i form av text) och en pil, som gör att ögat går i en viss färdriktning. Sidans typografi är också spännande. Den använder sig av udda typsnitt, som även ser lite "äldre" ut, vilket bidrar till sidans "läskiga" känsla. Sidans avsaknad av färg, förutom en gömd röd vid hover och när man trycker på pilen, ger en känsla av att vi är i en tom, tyst krypta. Artistens namn är som en ram, tillsammans med länkarna till sociala medier. Designen är genomgående på alla undersidor. Rent krasst tycker jag nog att sidan inte gör sitt jobb särskilt väl. Det finns knappt några synliga sätt att ta del av Phoebe Bridgers musik, inga bilder och allt känns rätt tomt. Det är antagligen medvetet, dock, eftersom det väl inte anses särskilt coolt att vara för säljande. Den sticker i och för sig ut i sitt anti-marknadstänk, och det är väl inte så många som går in på artisters egna hemsidor längre, utan de håller väl sig till deras diverse sociala medier-konton.

### Skärmbild https://soccermommyband.com/home/: 


<a href="%assets_url%/img/soccermommy.png"><img src="../image/soccermommy.png" alt="https://soccermommyband.com/home/" class="analysis-img"></a>

Soccer Mommys hemsida har samma syfte som de två andra, att marknadsföra en artist och sälja merch och biljetter. Det första man märker på sidan är att den har en animerad bakgrund, som hela tiden rör sig. Sidan jobbar också mycket med rundade linjer, vilket skapar en dynamik i sidan, tillsammans med den rörliga bakgrunden. Sidan har också starka färger, som kontrasteras av svarta rutor där viktiga länkar ligger. De mest framträdande designprinciperna för denna sidan skulle jag säga är rörelse, färg och kontrast. Designprinciperna är inte desamma för två av undersidorna, resten av undersidorna är egentligen delar av huvudsidan. De två som skiljer sig är affären, som är en extern sida och en sida för en AR-lek som användes för att marknadsföra Soccer Mommys näst senaste album. Sidan är snygg, unik och gör ett bra jobb med att marknadsföra Soccer Mommys musik, merch, videor och turnéer.

Analys
-----------------------

Som i tidigare rapporter märks det att samma uppdrag och syfte kan ge helt olika utfall. Från en minimalistisk sida med bara några länkar och ett läskigt skelett till en "fem meter" lång sida med stora välproducerade bilder och en hel massa olika länkar. Man kan utröna att de som gör sidorna är måna om att artistens estetiska språk ska följa med in på webben, och att de lyckas med detta. Det intressanta är hur svårt det är att hitta gemensamma designprinciper, något man ju hade kunnat vänta sig eftersom syftet och uppdraget är detsamma. Rent pengamässigt skulle jag dock tro att både Taylor Swifts och Soccer Mommys hemsidor säljer fler produkter, eftersom de faktiskt har bilder på produkterna på hemsidan, snyggt paketerade i widgets (i Soccer Mommys fall) och i bilder (i Taylor Swifts fall).

Min egen sida:
Det är alltid svårt att se hur ens egna verk uppfattas, men jag kan berätta en del tankar bakom den. Designen grundar sig i någon sorts minimalism. Jag ville ha en enkel och elegant känsla, vilket jag försöker förmedla via sombra toner i färgerna, en ganska diskret gradient och smått rundade hörn. Jag använder mig av ramar till huvudartikeln för att se till att huvudfokuset hamnar där. Färgerna (i det ljusa temat) är också del av en tanke att skapa lugn. Det mörka temats färger är dock något helt annat, och känslan på sidan förändras från en skön lugn stranddag till en natt hos en demonisk kult - något oavsiktligt då jag mest lånade färgpaletten från Taylor Swifts album "Red" (trivia: det ljusa temat är lånat från albumet 1989 (Taylor's Version)). Syftet med sidan är att prova olika design-knep och teorier och det tycker jag sidan gör. I övrigt är den ganska platt, bortsett från skuggorna när man hovrar över rutorna i technologies och analysis. Headern och footern har lite olika formspråk, framförallt eftersom footern har en linje över sig. Ändringar jag funderar på att göra på sidan är: 

* Skapa lite djup i sidan. Genom att skapa lite textur och skugga från headern, artikeln och footern.
* Lägga till lite dynamiska linjer, så att det "händer" något på sidan. Antingen någon form av vågiga linjer för att avgränsa delar, eller någon form av linjer som pekar mot innehållet.
* Skapa lite rörelse på sidan med "suddigt" typsnitt i navigationen. 
* Lägga till mönster som återkommer på olika sätt (detta kan dock bli lite för arbetsintensivt).

Det ändringar jag valde att göra blev de tre första, det finns nu en skugga från headern och footern som göra att det känns som att de ligger över main-biten. Texten i navbaren har en liten rörelse-effekt som gör att man tittar dit. Linjerna bröt jag upp, så att det inte blir en lika stel känsla i layouten.

Referenser
-----------------------

Beaird, Jason. - The principles of beautiful Web design / by Jason Beaird, James George, & Alex Walker.. - 2020 - 4th edition.. - ISBN: 9781925836363

Stribley, Mary. - Design elements and principles. - Hämtad 2023-12-10. URL: https://www.canva.com/learn/design-elements-principles/

Övrigt
-----------------------

Den som har författat den här rapporten är jag, Vilhelm Malmberg Eskilsson.